---
title: Łucznicy
date: 2024-03-27
authors: [przemek, kasper]
slug: archers
tags:
  - łucznicy
---

# Łucznicy

*Koncepcja Przemysław Jastrząb, współpraca Kasper Helbin.*
*Autorzy będą wdzięczni za wszelkie uwagi, korekty i propozycje [smolec@uksluks.pl](mailto:smolec@uksluks.pl)*

---

## "Adam"

![1](assets/1.png){width="100px", align=left}
Wynalazek łuku pojawił się w Afryce (ok. 70.000 lat temu), niedługo potem stał się –
poza narzędziem polowań – również bronią, czego dowodzą np. rysunki naskalne w hiszpańskiej jaskini Cueva del Roure w pobliżu Morella la Vella koło Walencji.

<br>

---

## Izmael

![2](assets/2.jpg){width="100px", align=right}
Biblijny łucznik, występuje w Księdze Rodzaju Starego Testamentu, zaś w Koranie jest
przedstawiony jako pierwszy z proroków islamu i praojciec wszystkich Arabów,
najstarszy syn patriarchy Abrahama, wygnany przez ojca za drwiny z brata Izaaka na
pustynię, gdzie dorósł i stał się dobrym łucznikiem.



---

## Artemida

![3](assets/3.jpg){width="100px", align=left}
Artemida (gr. Artemis, łac. Diana) to bogini łowów, przyrody, płodności; w sztuce
przedstawiano ją z łukiem i kołczanem ze strzałami. Słowiańskim odpowiednikiem
była Dziewanna, pierwszy raz wymieniona w XV w. przez Jana Długosza.



---

## Kupidyn

![4](assets/4.jpg){width="100px", align=right}
Rzymski bóg miłości Amor (gr. Eros), przedstawiany jako uskrzydlony piękny
młodzieniec z łukiem i strzałą, którą godzi w zakochanych, by ich ze sobą złączyć; w
czasach późniejszych częściej pokazywany jako pulchne niemowlę i nazywany
Kupidynem.



---

## Toxotes

![5](assets/5.jpg){width="100px", align=left}
Centaur Toxotes według greckiego mitu przeniesiony został między gwiazdy i utworzył
konstelację Strzelca. Tym samym mianem określano w wojskach starożytnych Greków
lekkozbrojnego, którego główną bronią był łuk.

---


## Houyi

![6](assets/6.gif){width="100px", align=right}
Houyi (lub Yi) to postać z mitologii chińskiej, doskonały łucznik, mąż bogini Księżyca
Chang’e. Według najpopularniejszego mitu, gdy pewnego razu na niebo wzeszło
jednocześnie dziesięć słońc, zestrzelił z łuku dziewięć z nich tak, że odtąd na niebie
świeci tylko jedno.

---

## Minamoto

![7](assets/7.jpg){width="100px", align=left}
Minamoto no Tametomo (1139-1170) był japońskim samurajem, ale też postacią
częściowo legendarną. Podobno jedną strzałą zatopił cały statek, a jego lewa ręka była
o 15 cm dłuższa od prawej, co pozwalało mu na dłuższe naciągnięcie łuku i oddawanie
mocniejszych strzałów.

---

## Czyngis

![8](assets/8.jpg){width="100px", align=right}
Czyngis Chan (1162-1227) po zdobyciu Pekinu i pokonaniu wojsk rusko-połowieckich
rozpoczął mongolski marsz ku Europie – armie złożone z wojowników na koniach, z
których każdy prowadził 5-6 koni i wyposażony był w 2 łuki i 3 kołczany pełne strzał,
siejąc postrach przeszły niedaleko stąd kierując się do pola bitwy pod Legnicą w 1241 r.

---

## Robin

![9](assets/9.jpg){width="150px", align=left}
Robin Hood, legendarny obrońca uciśnionych w Anglii, który wraz z kompanami
zamieszkiwał w lesie Sherwood i walczył przeciw despotycznemu szeryfowi z
Nottingham. Za najbardziej prawdopodobny pierwowzór bohatera uznaje się Robina
Hode’a, dzierżawcę u arcybiskupa Yorku, wyjętego spod prawa w 1225 r.

---

## Wilhelm

![10](assets/10.png){width="150px", align=right}
Wilhelm Tell (XIII/XIV w.), legendarny szwajcarski bohater narodowy z kantonu Uri,
został zmuszony do oddania strzału z kuszy (lub łuku) do jabłka ustawionego na głowie
własnego syna, jego nieposłuszeństwo zachęciło ludność do buntu, który stanowił
podstawę Konfederacji Szwajcarskiej.

---

## Atlahua

![11](assets/11.png){width="150px", align=left}
Atlahua, aztecki bóg wody, rybak i łucznik. Aztekowie modlili się do niego, gdy w
wodzie doszło do śmierci, np. podczas podboju Tenochtitlan (obecne miasto Meksyk)
przez Hernana Corteza.

---

## Horacy

![12](assets/12.jpg){width="150px", align=right}
Horace A. Ford (1822-1880), najwybitniejszy łucznik brytyjski i jeden z najlepszych
łuczników wszechczasów, autor podręcznika łucznictwa z 1856 r., który
spopularyzował łucznictwo jako sport. Od 1849 r. zdobył 11 kolejnych tytułów
mistrzowskich, a ustanowiony przez niego rekord przetrwał ponad 70 lat.

---

## Ishi

![13](assets/13.jpg){width="150px", align=left}
Ishi (1861-1916), prawdopodobnie ostatni znany członek ludu Yana ze szczepu Yahi
zamieszkującego Kalifornię, w wieku 50 lat został „odkryty przez cywilizację
zachodnią” i badany na Uniwersytecie w Berkeley, zawdzięczamy mu wiedzę o życiu
łowców i zbieraczy oraz poznanie technologii wyrobu łuków i strzał Indian
północnoamerykańskich.

---

## Hubert

![14](assets/14.jpg){width="150px", align=right}
Hubert Van Innis (1866-1961), belgijski łucznik, z wykształcenia architekt, wielokrotny
medalista olimpijski (6 złotych i 4 srebrne medale), mimo iż wystartował tylko w Paryżu
(1900) i Antwerpii (1920) - wówczas jednak rozgrywano więcej konkurencji łuczniczych
np. taką, w której zawodnicy strzelali do tarczy ustawionej na wysokości 28 metrów.

---

## Howard

![15](assets/15.png){width="150px", align=left}
Howard Hill (1899-1975), amerykański łucznik i aktor, ustanowił rekord liczby
wygranych turniejów terenowych z łukiem (196!), był wykonawcą trików i doradcą
technicznym ds. łucznictwa w Hollywood, grał w filmach dokumentujących jego
wyprawy łowieckie z łukiem.

---

## Janina

![16](assets/16.jpg){width="150px", align=right}
Janina Kurkowska-Spychajowa (1901-1979), polska łuczniczka, 38-krotna mistrzyni
świata, wielokrotna rekordzistka Polski. Zdobywczyni największej liczby (64!) medali w
mistrzostwach świata w historii łucznictwa światowego. W czasie II wojny światowej w
1944 została wywieziona na roboty przymusowe w III Rzeszy, gdzie pracowała w
kamieniołomach.

---

## Holles

![17](assets/17.png){width="150px", align=left}
Holles Wilbur Allen jr. (1909-1979), wynalazca łuku bloczkowego (który powstał w
odpowiedzi na zwiększone zapotrzebowanie na polowania za pomocą łuku w USA),
został również pierwszym ich producentem.

---

## Thorgal

![18](assets/18.png){width="150px", align=right}
Thorgal Aegirsson jest fenomenalnym łucznikiem, głównym bohaterem
francuskojęzycznej serii komiksowej, stworzonej w 1977 r. przez belgijskiego
scenarzystę Jeana Van Hamme'a i polskiego rysownika Grzegorza Rosińskiego,
kontynuowanej przez innych rysowników do dziś.

---

## An San

![19](assets/19.png){width="150px", align=left}
An San (ur. 2001), południowokoreańska łuczniczka, potrójna mistrzyni olimpijska z
Tokio z 2021 (indywidualnie, w drużynie i w mikście), jako pierwsza zdobyła 3 złote
medale w powojennej historii Igrzysk Olimpijskich.

---



