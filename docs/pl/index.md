---
hide:
  - navigation
  - toc
  - title
---
# Home

Po trzech latach starań [Uczniowski Klub Sportowy Luks Smolec](https://uksluks.pl) w październiku 2023 r. uzyskał prawo użytkowania terenu, który ma szansę stać się sercem działalności klubu. Został on użyczony do końca 2028 roku przez [Gminę Kąty Wrocławskie](https://www.katywroclawskie.pl), by służył zarówno nam, jak i mieszkańcom Smolca!

Teren o łącznej powierzchni 9065 m² został przeznaczony na realizację  obiektu sportowo-rekreacyjnego o nazwie ***Smolecki Park Łuczniczy***. Składa się z większej działki *nr 481*, na której urządzamy tory łucznicze, oraz mniejszej działki *nr 480/4*, zabudowanej dawnymi budynkami folwarcznymi, które mają potencjał stać się w przyszłości siedzibą klubu. Teren bezpośrednio przylega do Smoleckiego Parku Pałacowego, którego planowana rewitalizacja przez Gminę Kąty Wrocławskie w roku 2024 w pozwoliła utworzyć pierwszą w świecie arenę dedykowaną uprawianiu łucznictwa biegowego (ang. run-archery). Z historią prac można zapoznać się w [blogu](blog/posts/2023/09/park-0.md) .

<figure markdown="span">
  ![4-runda-run-archery](assets/4RUNDA-DRON.jpg){width="600px"}
  <figcaption>Plan na 4. rundę run archeru.
    źródło: opracowanie własne</figcaption>
</figure>


Regularne treningi łucznicze i biegowe rozpoczęły się z początkiem kwietnia 2025 r. Treningi zbiorowe odbywają się we wtorki, czwartki i piątki w godz. 17.00-20.00 (więcej informacji w informacjach o trenigach na stronie [UKS Luks](https://uksluks.pl/treningi/)). Każdy może spróbować łucznictwa, bo to sport dla osób w każdym wieku i niemal każdym stanie zdrowia bez kosztownego "progu wejścia" – zapraszamy do skontaktowania się z trenerem koordynatorem [danej sekcji](https://uksluks.pl/kontakt/) i zapoznania się z odpowiedziami na [najczęstsze pytania](https://uksluks.pl/faq-czyli-najczesciej-zadawane-pytania/). W pozostałych dniach tygodnia zawodnicy trenują indywidualnie, organizujemy również szkolenia łucznicze dla mniejszych i większych grup zorganizowanych. Jesteśmy także otwarci na wszelkie inicjatywy mieszkańców Smolca – współpracujemy z sołectwami, organizacjami pozarządowymi i grupami nieformalnymi. Wystarczy się z nami skontaktować, by ustalić termin i zakres wykorzystania obiektu!


Pierwsze zawody sportowe w Smoleckim Parku Łuczniczym to 4. Runda Pucharu Trzech Narodów Run Archery w dniu 21.06.2025 r. Więcej o zawodach i sekcji łucznictwa biegowego można znaleźć na prowadzonej przez nas stronie poświęconej [run archery](https://runarchery.pl/) Wraz z doposażaniem obiektu odbywać się będą tu również zawody w łucznictwie tarczowym o coraz wyższej randze.

<figure markdown="span">
  ![4-runda-run-archery](assets/P3N_A2_poster_set_PP.jpg){width="600px"}
  <figcaption>Puchar Trzech Narodów w Łucznictwie Biegowym 2025.</figcaption>
</figure>
